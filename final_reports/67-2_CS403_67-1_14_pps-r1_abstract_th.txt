งานวิจัยนี้มุ่งเน้นการพัฒนาและเปรียบเทียบโมเดลการวิเคราะห์ความรู้สึกเชิงแง่มุม (Aspect-Based Sentiment Analysis: ABSA) สำหรับข้อความรีวิวภาษาอังกฤษ โดยนำเสนอการวิเคราะห์และประยุกต์ใช้โมเดลจากสามยุคที่แตกต่างกัน ได้แก่ TF-IDF ร่วมกับ Support Vector Machine (SVM), Word2vec ร่วมกับ Long Short-Term Memory (LSTM), และ Fine-tuned BERT โมเดลเหล่านี้ถูกนำมาใช้ทั้งสำหรับการจำแนกแง่มุม (Aspect Classification) ซึ่งเป็นงาน Multi-label และการจำแนกความรู้สึก (Sentiment Classification) ซึ่งเป็นงาน Multi-class เพื่อให้ได้ผลลัพธ์การวิเคราะห์ที่ละเอียดอ่อนยิ่งขึ้น
การศึกษานี้ครอบคลุมถึงแนวคิดทางทฤษฎีเบื้องหลังของแต่ละโมเดล รวมถึงรายละเอียดเฉพาะในการฝึกโมเดลยุคแรก ๆ เช่น การประยุกต์ใช้ MultiLabelBinarizer() กับ OneVsRestClassifier() สำหรับ TF-IDF + SVM สำหรับโมเดล Word2vec + LSTM ได้มีการใช้ Word Embeddings ที่ผ่านการ Pre-train มาแล้วจาก GoogleNews-vectors-negative300.bin สำหรับโมเดล Fine-tuned BERT ได้มีการอธิบายถึงกระบวนการ Tokenization เฉพาะของ BERT และการ Fine-tuning โมเดล bert-base-uncased ที่ผ่านการ Pre-train มาแล้ว.
ผลการทดลองแสดงให้เห็นว่าโมเดล Fine-tuned BERT มีประสิทธิภาพที่เหนือกว่าโมเดลอื่นๆ อย่างชัดเจนในเกือบทุกแง่มุมและทุกประเภทความรู้สึก ทั้งในด้าน Accuracy และ F1-score ซึ่งสะท้อนถึงความสามารถในการเข้าใจบริบทที่ลึกซึ้งของโมเดล นอกจากนี้ รายงานยังได้อธิบายวิธีการแสดงผลลัพธ์ ABSA ด้วยรหัสสี ซึ่งช่วยให้ผู้ใช้สามารถเข้าใจและตีความผลการวิเคราะห์ได้อย่างชัดเจนยิ่งขึ้น

คำสำคัญ: การวิเคราะห์ความรู้สึกเชิงแง่มุม, TF-IDF, SVM, Word2vec, LSTM, BERT, การแสดงผลด้วยรหัสสี 
